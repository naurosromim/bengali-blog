[{"categories":null,"contents":"২০০০ সালের দিকে ব্লগ ছিল মেইনস্ট্রিম একটা জিনিস। এখন যেমন সবাই ফেসবুক, ইউটিউবকে তথ্য জানা বা বিনোদনের বাধ্যম হিসাবে ধরে, তখন ব্লগও ছিল ওরকম। পরিচিত কারো জীবনের আপডেট জানতে চাও? অমক ব্লগ পড়। কোন বিষয় নিয়ে বিস্তারিত জানতে চাও? তমক ব্লগ পড়। অনলাইনে রাজনীতি নিয়ে আলোচনা করতে চাও? অমক তমক ব্লগে কমেন্ট সেকশনে সংযুক্ত হও।\nকিন্তু ফেসবুক, ইন্সটাগ্রাম, ইউটিউব আসার ফলে আজ ব্লগের আগের মত প্রতিপত্তি নেই। সবাই এখন স্ট্যাটাস দেয়, ভিডিও আপলোড দেয়, লাইভে আসে ইত্যাদি ইত্যাদি। মনে হচ্ছে ব্লগ মারা যাচ্ছে। পোস্ট হয় শর্ট কাট, কথা হয় মিমে ও জিফের মাধ্যমে। এত বড় ব্লগ পোস্ট পড়ার কি কোন সময় আছে?\nআমার কাছে মনে হয় ব্লগ মারা যাচ্ছে না, বরং নতুন রূপে আবির্ভাব হচ্ছে। এবং ২০২১ সালে ব্লগ ফেসবুক, ইউটিউবের মত চকচকে না হলেও তাদের থেকে বরং অনেক বেশি প্রভাবশালী। আমি এই পোস্টে এই জিনিস গুলো ব্যখ্যা দেবার চেষ্টা করবোঃ\n কেন সোশ্যাল মিডিয়া ব্লগকে সরিয়ে মেইনস্ট্রিমে জায়গা করে নেয় ব্লগ মরে যায় নি বরং কিভাবে নতুন রূপে এখনও বিদ্যমান ২০২১ সালে দারিয়ে সোশ্যাল মিডিয়ার তুলনায় ব্লগের এডভান্টেজ কোথায়?  চকচকে সোশ্যাল মিডিয়া এ কথা সত্য যে এখন আমরা লম্বা লেখা পড়ার থেকে অডিও বা ভিডিওকে বেশি পছন্দ করি। একটা জিনিস পড়ে জানার থেকে ইউটিউব দেখে শেখা অনেক সহজ। আমাদের অভ্যাস পাল্টাচ্ছে। এটা অস্বাভাবিক কিছু না। এক কালে নানা বাড়ি গেলে ক্যাসেটে করে গান শুনতাম। আজ ক্যাসেট সম্পুর্ন বিলুপ্ত।\nতবে এখানে আরেকটি জিনিস অনেক বেশি ভূমিকা পালন করেছে বলে আমি মনে করি। সোশ্যাল মিডিয়া ক্রমাগত ছোট এবং দ্রুত ফরম্যাটের দিকে ঝুটছে। ফেসবুকের ভিডিওগুলো গড়ে ২-৩ মিনিটের হয়ে থাকে। টুইটারের পুরো মডেলই হল ছোট ছোট স্ট্যাটাস দাও, ওখানে ফেসবুকের মত চাইলে বিশাল বড় পোস্ট দেয়া যায় না। টিকটকে ভিডিওগুলো মাত্র কয়েক সেকেন্ডের। ইউটিউবেও ৭-৮ মিনিটের বেশি ভিডিও হলে হাফিয়ে যাই, ১ ঘণ্টার বেশি হলে খুঁজি, \u0026ldquo;অমুক ভিডিও সামারাইসড ইন ৩ মিনিট!\u0026rdquo;\nমোট কথা আমরা কোন এক কারণে মেনেই নিয়েছিলাম, বড় লেখা, বড় ভিডিওয়ের দিন শেষ। সময় এখন ছোট, দ্রুত জিনিসের। কিন্তু আমার মনে হয় মানুষ আবার বোঝা শুরু করেছে, বড় লেখা ও ভিডিওতে এমন কিছু থাকে যা ছোট ফর্মের মিডিয়াগুলো পুরন করতে পারে না। তাই লম্বা লেখা, অডিও ও ভিডিওয়ের চাহিদা আবার ফিরে আসছে।\nনতুন রূপে ব্লগ নিউজলেটার তাহলে দেখা যাক ব্লগ কিভাবে এখনও টিকে আছে। সব থেকে সহজ উদাহরণ হল, নিউজলেটার। নিউজলেটার এভাবে কাজ করে। আপনি ফুটবল লিগ নিয়ে আগ্রহী। আমি এ বিষয়ে অনেক কিছু জানি ও অন্যদের জানাতে চাই। আপনার ইমেইল এড্ররেস আমাকে দিবেন। আমি একটা নির্দিস্ট সময় অন্তর অন্তর লিগ নিয়ে আমার যাবতীয় চিন্তা লিখে আপনাকে ইমেইলে লিখে পাঠাবো।\nআমি যেমন এই নিউজলেটারটা: the platformer নিয়মিত পড়ি। এই লেখক ভদ্রলোক সোশ্যাল মিডিয়া ও পলিটিক্স নিয়ে সাংবাদিকতা করেন। তার কাছে আমি আমার ইমেইল এড্রেস দিয়ে রেখেছি। তিনি প্রতি সপ্তাহে সোশ্যাল মিডিয়া নিয়ে কি গুরুত্বপুর্ন ঘটনা ঘটছে সে বিষয়ে একটি বিস্তারিত আমি সহ হাজার হাজার মানুষের ইমেইলে পাঠান।\nএটা কিন্তু এক প্রকার ব্লগই। এখানে বিগত সকল পোস্টের আর্ক্রাইভ আছে। ওয়েবসাইটের মত নিজস্ব url ও আছে। কিন্তু সুবিধা হল, নতুন পোস্ট দিয়েছে কিনা তা জানার জন্য তার ওয়েবসাইটে যাওয়া লাগবে না। বরং লেখক নতুন পোস্ট লিখলে তা সরাসরি আমার ইমেইলে চলে আসবে।\nআমি এই আরেকটা নিউজলেটার নিয়মিত পড়ি। এই ভদ্রলোক একজন মেশিন লার্নিং বিজ্ঞানী। আমি নিজেও এই ফিল্ডে পড়াশোনা করছি। কিন্তু এই ফিল্ডে এতো গবেষণা হয় যে বর্তমান কি ছেড়ে কি পড়বো বুঝতে পারি না। এই ভদ্রলোক প্রতিমাসে মেশিন লার্নিং ফিল্ডে গুরুত্বপুর্ন কি কি গবেষণা হচ্ছে, তা নিয়ে কথা বলেন। এর সাথে, ভালো ভালো রিসোর্স, টিউটোরিয়ালের লিঙ্ক দেন। সুতরাং শুধু তার নিউজলেটার পড়লেই আমার একটা ধারনা হয়ে যায়, আমার এই ফিন্ডে কি কি গুরুত্বপুর্ন কাজ হচ্ছে ও কোন কোন জিনিস পড়তে হবে।\nনিউজলেটারের ব্যবসা অত্যন্ত রমরমা। টুইটার সম্প্রতি একটা নিউজলেটার কোম্পানি revue কে কিনে নিয়েছে। substack, আরেকটা নিউজলেটার কোম্পানি ১৭ মিলিয়ন ডলার ফান্ডিং তুলেছে। ফেসবুক তাদের নিজস্ব নিউজলেটার সার্ভিস তৈরি করতে চায়। এবং এ সবগুলো ফ্রি।\nমিডিয়াম মিডিয়াম কে বলা যেতে পারে বড় ব্লগ লেখার জন্য টুইটার। এখানে ফ্রি একাউন্ট তৈরি করতে পারবেন ও সাথে সাথে লেখা শুরু করতে পারবেন। মোবাইলে, ল্যাপটপে যেকোন যায়গায় বসে লেখা যেতে পারে। ফেসবুকের মতই আপনার ফিডে বিভিন্ন টপিকে ব্লগ পোস্ট আসবে। মিডিয়াম বর্তমানে অনেক প্রতিষ্ঠিত একটি সামাজিক যোগাযোজ মাধ্যম। এখানে বারাক ওবামা, হিলারি ক্লিনটন, মার্কিন যুক্তরাষ্ট্রের বর্তমান প্রেসিডেন্ট জো বাইডেন সহ অনেক বিশ্ব বরেণ্য ব্যক্তিই মিডিয়ামে লেখালেখি করে।\nমিডিয়ামে সবথেকে বড় সুবিধা হোল ২টাঃ\n এটা ফ্রি। ফেসবুকের মত। আপনি ফ্রি একাউন্ট খুলবেন ও লিখবেন। মোবাইলে অ্যাপের মাধ্যমে ব্যবহার করা যায়।  চিরায়ত সিম্পল ব্লগ আর হ্যাঁ, চিরায়ত আমরা যে ব্লগ দেখে অভ্যস্ত, তা আজও চলে। তবে একথা মানছি, আজ ব্লগ লিখে ফেসবুকের মত এত মার্কেট পাওয়া যায় না। বেশিরভাগ লোকেরই ধৈর্য নেই ব্লগে লম্বা লেখা পড়ার। তবে তারপর কিছু লোক আছে যারা নিয়মিত ব্লগ লিখে যায়। এবং যে গোষ্ঠীর উদাহরণ দেবো তারা সংখ্যায় অনেক ছোট। তারপরও তাদের নিয়ে কিছু বলি।\nআমি এটা দেখেছি আমার নিজের ফিল্ড মেশিন লার্নিংএ। আমি নিয়মিত এই দুইটি ব্লগ অনুসরণ করিঃ lilianweng ও ruder. তারা প্রচুর পড়াশোনা করে বছরে বড়জোর ১০টা ব্লগ লেখেন। কিন্তু আমি জানি ওখান থেকে ১টা ব্লগ পোস্ট পড়ে বুঝতেই আমার কয়েক সপ্তাহ লাগবে। যেমন এই পোস্টটি একটু স্ক্রল করে দেখুন। কি পরিমাণ রেফারেন্স দিয়া লেগেছে, কি পরিমাণ কষ্ট করা লেগেছে এই একটি পোস্টের পেছনে। আমি নিজে ব্লগ খুলেছি কারণ আমি তাদের অধ্যাবশায় উৎসাহিত। এই ধরনের লোকগুলো মানুষের ফুটেজ খাওয়ার জন্য কিছু করে না। ফলোয়ার বাড়াবার জন্য লেখার মান কমিয়ে দেয় না। বরং তারা নিজেরা ক্রমাগত শিখতে থাকে ও অন্যদের মাঝে শেখাতে থাকে। তাতে তারা পরবর্তি ডেল কার্নেগি হচ্ছে কি না তা নিয়ে মাথাব্যাথা নেই।\nব্লগ \u0026gt; সোশাল মিডিয়া? 😕 আমি মনে করি, সোশ্যাল মিডিয়ার ২টি দুর্বলতা আছে যা ব্লগ পুরন করছে।\n১) সোশাল মিডিয়া শর্ট ফরম্যাটে মনোযোগ দিচ্ছে।\n২) ভোক্তাদের এলগরিদম দ্বারা রিকমেন্ডেশন দেয়।\nশর্ট ফরম্যাটের সমস্যা শর্ট ফরম্যাটের নিয়ে আমার কোন সমস্যা নেই। শর্ট ফরম্যাটের জিনিসে তাৎক্ষণিক আনন্দ পাওয়া গেলেও আমি মনে করি লম্বা লেখা বা ভিডিওয়ের বিকল্প নেই। যেমন ধরা যাক আপনি ধর্ম বা রাজনীতি বিষয়ে একটা জিনিস বোঝাতে চান। আপনার পক্ষে তা একটা ছোট স্ট্যাটাসের দ্বারা কখনো বলে বোঝানো সম্ভম নয়। ২০২১ সালে সবকিছু কেমন ঘোলাটে হয়ে গেছে। আমার কাছে মনে হয় মানুষ এই সকল জটিল সমস্যা নিয়ে বিস্তারিত জানতে চায়।\nযেমন নিউজলেটারের কথাই বলি। the platformer নিউজলেটারের কথা আগেই বলেছি। এখানে সোশ্যাল মিডিয়া নিয়ে বিস্তারিত আলোচনা করা হয়। তা ছোট টুইট কতগুলো স্ট্যাটাসের দ্বারা বলে বোঝানো সম্ভম নয়। একটা বড় লেখাতে কন্টেক্সট বোঝানো যায়, লম্বা সময় ধরে যুক্তি ও বিশ্লেষণ দেয়া যায়। কতগুলো ছোট স্ট্যাটাসে দিলে তার কন্টেক্সট পাঠকের হাতে ছেড়ে দেয়া হয়। আর সবাই কন্টেক্সট একরকম ধরতে পারে না।\nতার থেকে বড় কথা, কোন একটা কারণে আমরা ধরে নিয়েছি, বড় বড় লেখা মানুষ আজ আর পড়ে না। সম্পুর্ন ভুল ধারনা। the platformer নিউজলেটার এর কিছু পোস্ট পড়তে হয় টাকা দিয়ে। লেখকের আয় সিক্স ফিগারে, তাও আবার ডলারে। অর্থ্যাৎ লক্ষ ডলারে তার আয়। মানুষ গরু গাধা না। রাজনীতি, ধর্ম এ ব্যাপারে আমরা মুভি, টিকটক থেকে বেশি আগ্রহী। আর দিনকাল এখন এমন, এ বিষয়ে চারদিকে শুধু কনফিউশন ও কনফিউশন। যে যায়গায় কোন লম্বা পোস্ট পড়ে যদি সে বিষয়ে পরিষ্কার ধারনা পাওয়া যায়, মানুষ তা অবশ্যই পড়বে।\nএল্গরিদমিক্যালি জেনারেটেড ফিডের সমস্যা ইউটিউবে, ফেসবুকে, ইন্সটাগ্র্যামে সব জায়গায় আমরা এই জিনিসটার সাথে অভ্যস্থ। জিনিসটা এভাবে কাজ করে। অনেকগুলো ব্যক্তি তার নিজ নিজ একাউন্ট থেকে কন্টেন্ট আপলোড করে। এলগোরিদম তা থেকে দেখে কোন\n","date":"28","image":"","permalink":"https://nauros.netlify.app/blog/rise-of-blog/","tags":null,"title":"ব্লগ এর উত্থান"},{"categories":null,"contents":"আমি ছোট বেলা থেকেই অনেক বই পড়ি। কিন্তু কিকি বা কোন ধরনের বই পড়েছি তা কখনও হিসাবে রাখিনি। গত বছর অর্থাৎ ২০২০ এ ঠিক করলাম এবার হিসাব রাখবো কোন কোন বই পড়ছি। মূলত ২০১৯ সাল থেকে আমি কিছু ইউটিউবারদের ফলো করছি যারা বই রিভিউ করে ও বছর শেষে বলে তাদের সেরা বইগুলো কি কি। আমারও অনেক ইচ্ছা ছিল বই নিয়ে নিয়মিত কথা বলার। আর যেহেতু ব্লগিং করার ও ইচ্ছা ছিল তাই আমার এই ব্যক্তিগত ব্লগের শুরু ২০২০ এর সেরা বই নিয়ে কথা বলে উদ্বোধন করি।\nপ্রথমে কিছু অল্প নিয়ম কানুনঃ\n এই বইগুলো কোন র‍্যাঙ্কিং এর ভিত্তিতে সাজানো নয়। আমি আর্টের মধ্যে র‍্যাঙ্কিং পছন্দ করি না। এই লিস্টে সেই বই গুলোর কথাই বলবো যা আমার ব্যক্তিগত ভাবে ভালো লেগেছে। এই বইগুলো আমি ২০২০ সালে পড়েছি। ২০২০ সালেই প্রকাশ হতে হবে এমন কোন বাধ্যবাধকতা নেই। যদি কোন বই কোন সিরিজের অন্তর্ভুক্ত হয়ে থাকে, পুরো সিরিজ না শেষ করতে পারলে তা আমি এই লিস্টে অন্তর্ভুক্ত করছি না। এই জন্য এই বছরে পড়া অনেক বই এই লিস্টে থাকছে না কারণ - সিরিজটা শেষ করতে পারিনি বলে।  কিছু পরিসংখ্যান এক নজরে এই বছরে আমার বই পড়াঃ\n   মোট বই ৪৮     ফ্যান্টাসি ২৪   সাইন্স ফিকশন ০৪   ম্যাঙ্গা ০৫   কমিক ০২   নন ফিকশন ০৩ (২টা পুর্বে পড়া)   হরর ১০    পছন্দের ফ্যান্টাসি এই বছর অনেক বেশি ফ্যান্টাসি পড়েছি। এর সব থেকে বড় কারণ হল আমি ২জন ইউটিউবারদের ফলো করি যারা মূলত ফ্যান্টাসি বই রিকমেন্ড করে (Daniel Greene ও Petrik Leo)। আর নিচের এই সিরিজটি শেষ করার পর আমি ফ্যান্টাসি জনরার বইগুলোর প্রতি ভীষণ ভাবে আগ্রহ খুঁজে পাই।\nহুইল অফ টাইমঃ ফ্যান্টাসি জনরার মাস্টার্স ডিগ্রি Wheel of Time বই টি লিখেছেন প্রয়াত লেখক রবার্ট জর্ডান। এই সিরিজটিতে ১৪টি বই রয়েছে। আসলে ১৫টি কারণ এর একটি প্রিকুয়াল উপন্যাস আছে। রবার্ট জর্ডান ১১ নম্বর বইটি লেখার পরে মারা যান। ব্র্যান্ডন স্যান্ডারসন নামের আরেক জন লেখক পরবর্তি ৩টি বই এর মাধ্যমে সিরিজটি শেষ করেন। রবার্ট জর্ডান বইটি শেষ না করতে পারলেও ব্র্যান্ডন স্যান্ডারসন সিরিজটি অসাধারণ ভাবে শেষ করেছে। এবং আমার কাছে মনে হয়, স্যান্ডারসনের হাতে সিরিজটি কিছু দিক দিয়ে বরং আরও ভালোই হয়েছে।\nহুইল অফ টাইম আসলে কি নিয়ে? ১৪+১ বইয়ের বিশাল একটা সিরিজের আসলে এক কথায় সামারি করে বলা সম্ভব নয়। এই সিরিজটা আমি ২০১৮ সালে শুরু করি ও আমার মোট ১৩ মাস লাগে পুরোটা শেষ করতে। রবার্ট জর্ডান শুরু থেকে শেষ পর্যন্ত কি হবে তা প্লান করেই সিরিজ শুরু করেছিলান।\nহুইল অফ টাইমকে লর্ড অফ দা রিংস, গেইম অফ থ্রন্স এর সঙ্গে ইতিহাসের সেরা ফ্যান্টাসি সিরিজের কাতারে রাখা হয়। এই সিরিজটি পরে আমি আমি এত বেশি মুগ্ধ হয়ে ছিলাম যে আমি সাথে সাথে থিক করে ছিলাম, ২০২০ এ যত বেশি পারি ফ্যান্টাসি সিরিজ পড়বো। আমার জীবনে পড়া সব থেকে সেরা সিরিজগুলোর মধ্যে এটি একটি।\nতবে কেউ যদি ফ্যান্টাসি বই পড়া শুরু করতে চায়, আমি তাকে বলবো হুইল অফ টাইম দিয়ে না শুরু করতে। এই সিরিজটি এত বড় ও এত জটিল যে এ সিরিজকে ফ্যান্টাসি জনরার মাস্টার্স ডিগ্রি বলা হয়। কিন্তু আমি নিজেকে অনেক ভাগ্যবান মনে করি এত অসাধারণ একটা সিরিজ শেষ করতে পেরেছি বলে।\nদ্যা ফেইথফুল এন্ড দ্যা ফলেন সিরিজ The Faithful and the Fallen সিরিজ টি লিখেছেন জন গুয়েন। এই সিরিজটি ৪টা বইয়ে বিভক্ত। সিরিজটির প্রেক্ষাপট এমন এক দুনিয়ায় যেখানে মানুষ ও ভাল্লুককে ঘোড়ার মত করে চড়ে বেরানো দানবদের মধ্যে জায়গা নিয়ে বিরোধ আছে। এরই মধ্যে খুবই প্রাচীন ও ভয়াবহ শক্তিশালী এক ইভল শক্তি জেগে উঠছে যা পুরো জগতকে ধ্বংস করে দিতে পারবে। মানুষ ও দানবদের একে অপরের সাথে ও নিজেদের অভ্যন্তরীণ কলহের উর্ধে উঠে এই বড় শত্রুর বিরুদ্ধে একত্রিত হতে হবে।\nনা, এই সিরিজ গেইম অফ থ্রন্স হবার চেষ্টা করছে না। এর মধ্যে এত রাজনীতি, একে অপরকে বাঁশ দেয়া রাজনৈতিক গেম খেলা নেই। বরং এই সিরিজটিতে দেখানো হয়েছে দিন শেষে সত্যের জয় হয়। দয়া, মমতা ও বন্ধুত্বের কাছে সকল ইভিল হার মানে। এই সিরিজের আর যে সকল জিনিস ভালো লেগেছে তা হলঃ\n সিরিজটি সততা, সম্মান নিয়ে হলেও লেখক অনেক ব্রুটাল। অত্যন্ত মর্মান্তিক ভাবে হিরোদের মেরে ফেলতে লেখক দ্বিধা বোধ করের না। তাই যখনই কোন লড়াই শুরু হত, আমি শুধু মনে প্রাণে প্রার্থনা করতাম এই নায়ক বা নায়িকা যেন এইবার মারা না যায়। লেখক জন গুয়েন অনেক ভালো ভিলেন লিখতে পারের। তার ভিলেনরা প্রত্যেকের খারাপ হবার নিজস্ব কারণ আছে। পুরো প্লট আসলে ভিলেনদের মাধ্যমে আগায়। তারাই প্রথম চাল চালে, তারা প্রথম থেকে শেষ পর্যন্ত নায়কদের চাপের মুখে রাখে। নায়করা গল্পের নায়ক বলেই শেষ পর্যন্ত জয়ী হয় না। তাদের ভিলেনদের থেকে আরও শক্তিশালী হয়ে তারপর জিততে হয়।  দ্যা উন্ডেড কিংডম ট্রিলজি The wounded kingdom সিরিজটি লেখক আর জে বার্কারের লেখা প্রথম সিরিজ। কিন্তু সিরিজটি পরে তা মনেই হয় নি। সিরিজটির মুলে আছে গির্টন নামক এক এতিম বালক। তার শিক্ষক এই রাজ্যের সেরা অ্যাসাসিন। গির্টন যে বয়সে পড়াশোনা ও বন্ধুবান্ধবদের সঙ্গে স্বাভাবিক জীবন যাপন করার কথা, সেখানে সে শিখছে মানুষ মারার আর্ট। গল্প শুরু হয় যখন রাজ্যের রানি তার শিক্ষককে ভাড়া করে তার ছেলের পেছনে কে বা কারা অ্যাসাসিন লাগিয়েছে তা খুঁজে বের করা। কারণ এক অ্যাসাসিনই পারে অপর অ্যাসাসিনকে খুঁজে বের করতে। প্রথম উপন্যাস তাই এক লাইনে……\n To catch an assassin, use an assassin…\n এই সিরিজ মূলত চরিত্র নির্ভর। অর্থ্যাৎ একশন, রাজনীতির থেকে সবথেকে উপরে গির্টনের নিজের ক্যারেক্টার ডেভেলপমেন্ট ও তার সাথে অন্যান্য চরিত্রের সম্পর্ক গড়ে ওঠা। তার মানে এই নয় যে এই সিরিজে কোন ধরনের রাজনীতি ও একশন নেই। এই সে সকল বিরল সিরিজ যার মধ্যে সবই সঠিক পরিমাণে আছে।\nসাইন্স ফিকশনঃ রেড রাইসিং - প্রথম ট্রিলজি রেড রাইসিং খুবই অরিজিনাল কোন সাইন্স ফিকশন নয়। সুদূর ভবিষ্যতে মানুষেরা পুরো সৌরজগতে বিস্তার করেছে। মানুষ জাতি ৭টা ক্লাসে বিভক্ত। সবার উপরে আছে “গোল্ড” যারা জেনেটিক্যালি অন্য সকল ক্লাসের থেকে সেরা। আর সবার নিচে আছে “রেড” যারা জেনেটিক্যালি অন্য সকল ক্লাসের থেকে নিচে। এই সমাজ ব্যবস্থায় সকল ক্লাসের নির্দিস্ট দায়িত্ব আছে। “সিলভার” ক্লাসের কাজ ফাইনান্স দেখভার করা, “কপার” ক্লাসের কাজ সমাজের সাংগঠনিক দায়িত্ব পালন করা। আর “রেড” দের কাজ শারীরিক পরিশ্রম, খনি থেকে “গোল্ড” দের জন্য মূল্যবান সম্পদ উত্তোলন। এই সিরিজটির মুল কাহিনী কিভাবে গল্পের প্রোটাগনিস্ট ড্যারো এই সামাজিক শ্রেণি বিন্যাসকে ধ্বংস করার জন্য লড়াই করে।\nএই সিরিজটি ভালো লেগেছে কয়েকটি কারণে। প্রথমত, লেখক পিয়র্স ব্রাউন অনেক ভালো ক্যারেক্টার লিখতে পারেন। এই সিরিজের চরিত্রগুলো সিরিজ শেষ করার অনেক পরেও মদের মধ্যে গেঁথে থাকে। তারা প্রত্যেকের নিজস্ব ব্যক্তিত্ব আছে, নিজস্ব মটিভের অনুযায়ী আচরণ করে। দ্বিতীয়ত, এই সিরিজে দেখানো হয়েছে, একটা রিবেলিওন এর মূল্য কি হতে পারে। গোল্ডদের আধিপত্য ভাঙতে নায়কদের মাঝে মাঝে যে সকল সিদ্ধান্ত নিতে বাধ্য হয়, যা দেখে সন্দেহ হয় তারা কি আসলেই ভালো না খারাপ।\nনন ফিকশনঃ এটমিক হ্যাবিট Atomic Habit বইটি লিখেছেন জেমস ক্লিয়ার। আমার কাছে মনে হয়, ব্যক্তিগত উন্নয়নের জন্য এটি সেরা বইগুলোর মধ্যে একটা। এই বইটির মুল আইডিয়া হল, আমাদের জীবনের সকল কর্মকান্ড, ছোট ছোট সিদ্ধান্ত সকল কিছুর পেছনে রয়েছে অভ্যাস। আর আমরা যদি খুবই ছোট কিন্তু ভালো অভ্যাস রপ্ত করতে পারি, আমাদের জীবনে ব্যপক পরিবর্তন আসবে। তাই বইটির নাম Atomic habit.\nযারা নিজেদের ব্যক্তিগত জীবনকে আরও ভালো করতে চান, সিগারেট খাওয়া কমাতে চান, ব্যায়াম করার বা স্বাস্থ্যকর খাবার খাওয়ার অভ্যাস তৈরি করতে চান, বইটি তাদের জন্য লেখা। তাই বইটিতে বড় বড় ব্যাখ্যার থেকে টু দ্যা পয়েন্ট এ কার্যকারি টিপস দেয়া হয়েছে। অভ্যাস মানুষের সাইকোলোজির সাথে কিভাবে কাজ করে তা সম্পর্কে অনেক কিছু জানতে পেরেছি।\nযেমন, ভার্সিটির অনেক ছাত্রের অভ্যাস পড়ার টেবিলে ল্যাপটপ অন্য করে সিরিজ বা ইউটিউব দেখা। জেমস ক্লিয়ার এই বইটিতে বলেন, এতে করে আমাদের ব্রেইন কনফিউসড হয়ে যায়। তার মানে পড়ার টেবিল কি পড়ার জন্য না ইউটিউব দেখার জন্য। তাই আমরা পরতে বসলে আমাদের ব্রেইন বার বার চায় ইউটিউব দেখতে। কারণ তার কাছে মনে হচ্ছে, পড়ার টেবিল তো ইউটিউব দেখার যায়গা।\nবরং পড়ার টেবিল যদি শুধু পড়ার জন্য ব্যবহার করা হয়, আমাদের ব্রেইন পড়ার মোড থেকে সরতে চাবে না। এরকম আরও অনেক উদাহরণ আছে। অনেকে লাইব্রেরিতে যায় ভালো করে পড়াশোনার জন্য। কারণ তাদের ব্রেইন তখন মনে করে তার এখন মনোযোগ দিয়ে পড়াশোনা করার কথা।\nজেমস ক্লিয়ার তাই পরামর্শ দিয়েছেন, পড়ালেখা, লেখালেখি সহ যেসকল কাজের জন্য নিরবিচ্ছিন্ন মনোযোগ দিতে হয়, সেগুলোর জন্য আলাদা পরিবেশ তৈরি করতে। আলাদা রুম না হলে আলাদা টেবিল। কিন্তু মুল উদ্দেশ্য, ও টেবিল বা রুম দেখলেই আমাদের মন সাথে সাথে চিনতে পারে, “ওখানে মনোযোগ দিয়ে কাজ করার যায়গা।”\nএটি শুধু একটা টিপস। এরকম আরও অনেক ভাল টিপসে ভরপুর এই বইটি। এত সময় ধরে এই একটা টিপস ব্যাখ্যা দেবার কারণ আপনাদের সবাইকে বোঝানো এই বইটি কত ভালো।\nবইটি পড়ে দেখতে পারেন। আশা করি উপকারে আসবে।\nভালো লাগা কমিকঃ ওয়ান্ডার ওমেন ডেড আর্থ wonder Woman: Dead Earth কমিকটির লেখক Daniel Warren Johnson। ওয়ান্ডার ওমেন এর নাম আমরা মোটামোটি সবাই জানি। তিনি একজন সুপার হিরো, ডি.সি.র সুপারম্যান ও ব্যাটম্যানের সাথে এক কাতারে রাখা হয় তাকে। এই কমিকটি যে কারণে ভালো লেগেছে তার কারণ হোল, ওয়ান্ডার ওমেনকে অনেক ভিন্ন ভাবে দেখানো হয়েছে।\nএক কথায় গত দশক ধরে সুপার হিরো মুভি দেখতে দেখতে আর ভালো লাগছে না। আমার আসলে ভিন্ন কিছু দেখতে ইচ্ছা করছে। তাই এভেঞ্জার্স এন্ড গেইম দেখার পর আর সুপার হিরো মুভি বা টিভি সিরিজ দেখা ছেড়ে দিয়েছি। তাই ২০১৯ সালের জোকার মুভি এত ভালো লেগেছে। এটা ঠিক সুপার হিরো মুভি নয়, এই মুভি নিয়ে অনেক কিছু চিন্তা ভাবনা করা যায়।\nওয়ান্ডার ওমেন ডেড আর্থ ঠিক এরকম ভিন্ন এক ধরনের গল্প। ডায়ানা (ওয়ান্ডার ওমেনের আসল নাম) ক্রায়ো স্লিপ থেকে উঠে দেখতে পারে পৃথিবী প্রায় ধ্বংস হয়ে গেছে। সুপারম্যান, ব্যাটম্যান কেও নেই। অনেক বড় বড় মনস্টার সামান্য যে কয়টা মানুষ বেছে আছে তাদের মেরে ফেলার চেষ্টা করছে। ডায়ানার আগের মত সুপার পাওয়ারও নেই, কোন কারণে অনেক দুর্বল সে। ডায়ানা মানুষদের ছোট একটা কলোনিতে যোগ দেয় ও তাদের বেঁচে থাকতে সাহায্য করে।\nআমার কাছে সবথেকে যা ভালো লেগেছে তা হোল ডায়ানাকে যেভাবে আঁকা ও লেখা হয়েছে। যেমন নিচের এই ছবিটা কমিচ একটা অংশ। এই ওয়ান্ডার ওমেনের মধ্যে টিপিক্যাল হলিউড গ্ল্যামার নেই। পোষ্ট এপোক্যালিপ্টিক দুনিয়াতে বেঁচে থাকতে হলে ক্ষতের বিকল্প নেই। হিরইসম এখানে বিলাসিতা। এই ডায়ানা তার অতিমানব কস্টিউম থেকে বের হয়ে এসেছে। আর কমিকের পাতায় তার অসহায়ত্ব, হতাশা সুন্দর করে ফুটে উঠেছে।\nপ্রিয় ম্যাঙ্গাঃ Haikyuu! এই ম্যাঙ্গার বাংলা উচ্চারণ জানই না তাই ইংলিশ নামই দিলাম। এই ম্যাঙ্গা হিনাতা নামক এক খাটো ছেলের নিয়ে যে কম উচ্চতা থাকা সত্ত্বেও ভলিবলে স্পাইকার হতে চায়। স্পাইকারের কাজ নেটের সামনে দাঁড়ানো ও লাফিয়ে বল স্ম্যাশ করা। ক্যাডেট কলেজে ভলিবল খেলার সময় দেখেছি, অল্প উচ্চতা নিয়ে স্ম্যাশ করা প্রায় অসম্ভব। তাই হিনাতার স্পাইকার হয়ে ওঠার গল্প অনেক উপভোগ্য হয়ে ওঠে।\nঅনেকে হয়ত ম্যাঙ্গা কি জিনিস তা জানে না, তাই বুঝিয়ে বলছি। এটা ও একপ্রকারের কমিক, কিন্তু জাপানে এটার চর্চা করা হয়। রঙ্গিন না, সাদা কালো। আগে কালো কালি ও বিশেষ কলম দিয়ে আঁকা হত, এখন অনেকেই ডিজিট্যালি আঁকে।\nতবে বর্ননা শুনে এটাকে আর্ট ফিল্মের মোত অসাধারণ ইন্সপায়ারিং কোন কাহানী মনে করবেন না। এই ম্যাঙ্গার ফোকাস আসলে প্রচুর এক্সসাইটিং ভলিবল ম্যাচ নিয়ে। চরিত্রগুলো সিম্পল, কাহিনী সিম্পল।\nআমার ভালো লাগা ব্যক্তিগত কারণে। বিশ্ববিদ্যালয়ে বিতর্ক শুরু করার কিছুদিন পরে এই ম্যাঙ্গা পড়া শুরু করি। বিতরর্ক জীবনের সাথে এই ম্যাঙ্গার অনেক মিল খুঁজে পাই। কেউ যদি আমাকে বলে কেন এত কষ্ট করে মাসে মাসে ন্যাশনাল করতে যাই, ঠিক বুঝাতে পারবো না। হ্যাঁ, বিতর্কের ইন্টেকেলচুয়াল ও অন্যান্য হাবিজাবি লাভ নিয়ে ৫ মিনিট একটা বিতর্কের স্পিচ দিতে পারলেও আসল কথা খুবই সিম্পল। বিতর্ক আমার ভালো লাগে, তাই করি।\nhaikyuu ম্যাঙ্গাতে এই অবসেশন দেখানো হয়েছে। কারও যখন কিছু ভালো লেগে যায়, ওটা নিয়েই সে দিন রাত থাকে। তার অবসেশন বাইরের কারোর কাছে পাগলের মত লাগতে পারে। কিন্তু এই নেশার স্বাদ যারা পেয়েছে, তারাই বুঝতে পারে কেন কিছু লোক বিতর্ক, ফুটবল, ক্রিকেট, অভিনয় বা গানের মত অদ্ভুত জিনিসের পেছনে পাগলের মত খাটে কেন। haikyuu ম্যাঙ্গাতে যেভাবে এই প্যাশন দেখানো হয়েছে তা আমার জীবনের সাথে উপলব্ধি করতে পারছিলাম।\nআশা করি আমার এই ব্লগ পোস্টটি পড়ে আপনাদের ভালো লেগেছে। ধন্যবাদ।\n","date":"28","image":"images/post/wheel of time.jpg","permalink":"https://nauros.netlify.app/blog/best-books-2020/","tags":null,"title":"২০২০ সালে আমার পড়া সেরা বইগুলো"}]